---
title: Lidmaatschap
---

# Lidmaatschap

## Lid worden?
Iedereen kan lid worden van onze vereniging en deelnemen aan onze (niet-verplichte) activiteiten, mits u onze kernwaarden, normen en principes onderschrijft.


Neem contact met ons op als u lid wilt worden. Deelname aan activiteiten is altijd op vrijwillige basis. U kunt uw lidmaatschap op elk moment opzeggen.

## Nieuws via digitale kanalen
Leden worden via digitale kanalen zoals WhatsApp-groepen en sociale media op de hoogte gehouden van activiteiten. Door updates, ontwikkelingen en nieuws via deze kanalen aan te bieden, sluiten we aan bij de digitale trends in de maatschappij. Digitaal werken stelt ons in staat om snel informatie te delen en te besparen op papier, kosten en tijd.

## Lidmaatschapskosten
- **Gezinslidmaatschap**: €20 per maand (€240 per jaar). Slechts één gezinslid hoeft zich in te schrijven; overige gezinsleden kunnen vervolgens zonder extra kosten deelnemen aan of aanwezig zijn bij activiteiten.
- **Individueel lidmaatschap**: €10 per maand (€120 per jaar).

## Overige kosten
Voor sommige activiteiten kan een kleine bijdrage worden gevraagd (bijvoorbeeld om vervoerskosten te dekken).

## Betaling van lidmaatschapskosten
Het is aan te raden om de contributie in één keer over te maken, bijvoorbeeld aan het einde van het jaar voor het komende kalenderjaar of aan het begin van het jaar in januari. Wij doen niet aan automatische incasso’s; u maakt het bedrag zelf over. Voor uw gemak kunt u de contributie ook betalen via een app (zoals Tikkie of een ING-betaalverzoek).

## Moeite met het betalen van de contributie?
Heeft u door een lager inkomen of afnemende koopkracht moeite met het betalen van de contributie en geeft u er de voorkeur aan om uw inkomen aan andere prioriteiten te besteden, zoals de sportclub van uw kinderen? Neem gerust contact met ons op. Samen zoeken we naar een oplossing. Wij vinden het belangrijk dat leden, ongeacht hun financiële situatie, kunnen blijven deelnemen aan activiteiten.

## Waarvoor gebruiken wij de contributie?
De ledencontributie wordt uitsluitend gebruikt voor het financieren van activiteiten en het onderhoud van het verenigingsgebouw (inclusief kosten zoals hypotheek, nutsvoorzieningen, lokale heffingen en noodzakelijke inboedel). De vereniging draait verder volledig op vrijwilligerswerk van onze leden.

## Donaties zijn welkom
Wilt u ons steunen zonder lid te worden? Overweeg dan een donatie. Als zelfstandige vereniging met beperkte middelen zijn we dankbaar voor elke bijdrage. Donaties worden uitsluitend gebruikt voor de financiering van activiteiten en het onderhoud van het verenigingsgebouw. Neem contact met ons op als u een donatie wilt doen of hierover wilt overleggen.

